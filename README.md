# Πολυμέσα

* Ημέρες και ώρες συναντήσεων στο εργαστήριο ανάλογα με το τελευταίο νούμερο στον ΑΜ: 8μμ (Ζυγά), 7μμ (Μονά) για την περίοδο μέχρι 15 Νοεμβρίου, καθώς και για τις ημερομηνίες προφορικής παρουσίασης.
* Όσο πιο ενεργή (και ουσιαστική) είναι η συμμετοχή σας εδώ τόσο καλύτερος ο βαθμός της τελικής εργασίας. Δεν γίνονται δεκτές αλλαγές για λογαριασμό άλλου.
* Εργασίες που αποστέλλονται με διαφορετικό τρόπο (π.χ. ως επισυναπτόμενα σε email) ή δεν περιέχουν τα στοιχεία που περιγράφονται παρακάτω βαθμολογούνται αρνητικά ή δεν λαμβάνονται καθόλου υπόψιν στον υπολογισμό του τελικού βαθμού.
* Το κάθε μέλος είναι υπεύθυνο για την σωστή καταγραφή των στοιχείων του (όνομα, φωτογραφία, AM, email, παραδοτέα).
* Ολα τα παραδοτέα θα πρέπει να παρουσιάζονται τακτικά (τουλάχιστον δύο φορές τον μήνα) στο εργαστήριο ή ηλεκτρονικά στον βοηθό του μαθήματος, γιατί διαφορετικά μπορεί να πάρουν λάθος κατευθυνση. *Εργασίες που εμφανίζονται χωρίς παρουσίαση (τελική/παραδοτέα) ή τον Σεπτέμβριο θα βαθμολογούνται με άριστα το πέντε.*
* *Δεν προβλέπεται ούτε παράταση ούτε αλλαγή της παρουσίασης για κανένα παραδοτέο. Αν κάποιος/α δεν ενημερώσει την σελίδα του/της ή δεν μπορεί να βρεθεί σε κάποια ημερομηνία, τότε μπορεί είτε να παρουσιάσει στον βοηθό του μαθήματος εξ αποστάσεως είτε να έρθει στην αμέσως προηγούμενη ημερομηνία.*
* Οι εργασίες της επαναληπτικής εξεταστικής παρουσιάζονται μόνο την ημέρα της γραπτής εξέτασης.
* Η εργασία έχει υποχρεωτικά ενδιάμεσα παραδοτέα (πρωτότυπο και τελικό σύστημα) με επιμέρους βαθμό. Μόνο η τελική αναφορά μπορεί να παραδοθεί στην επαναληπτική εξεταστική.

##Projects

Η εργασία είναι ατομική ή ομαδική μέχρι 2 άτομα. Ο τελικός βαθμός για ομάδες είναι ανάλογα με την δυσκολία της εργασίας και ανάλογα με τον διακριτό ρόλο που παίζει κάθε μέλος της ομάδας. Αν για παράδειγμα ομάδα 2 ατόμων παρουσιάσει εργασία που μπορεί να γίνει από 1 άτομο τότε θα βαθμολογηθεί με άριστα το πέντε. Αν κάποιος/α έκανε τον προγραμματισμό και κάποιος/α άλλος/η τα γραφικά, ο/η πρώτος/η θα πάρει μεγαλύτερο βαθμό γιατί ο ρόλος του έχει περισσότερη σχέση με το μάθημα. Όμοια, μια εργασία που κάνει πείραμα με χρήστες θα πρέπει να έχει διπλάσιο αριθμό χρηστών αν η εργασία γίνεται από δύο άτομα. Αν και έχουμε αγνωστικισμό αναφορικά με τα εργαλεία ανάπτυξης, είναι δικιά σας ευθύνη η εφικτότητα αν διαλέξετε κάτι πέρα από τα προτινόμενα για τα οποία ξέρουμε ότι σίγουρα βγάζουν ένα καλό αποτέλεσμα.

Υπάρχουν οι παρακάτω διαθέσιμες εργασίες που βαθμολογούνται πάντα ανάλογα με τον βαθμό δυσκολίας. Είναι συνετό να επιλέξετε είδος εργασίας με βάση τις προηγούμενες γνώσεις, τις γνώσεις που θέλετε να αποκτήσετε, καθώς και τον διαθέσιμο χρόνο που έχετε. Η επιλογή της κατάλληλης εργασίας είναι πολύ σημαντικό να γίνει νωρίς. Αν για παράδειγμα δεν έχετε πολύ χρόνο, τότε το πιο συνετό είναι να επιλέξετε μια εργασία που έχει μικρό βαθμό δυσκολίας. Τα παρακάτω ενδεικτικά θέματα θα πρέπει σταδιακά να γίνουν πιο εστιασμένα με βάση τα ενδιαφέροντά σας και σε συνεργασία με τους βοηθούς του μαθήματος. Συνήθως, οι εργασίες που γίνονται σε μικρό χρονικό διάστημα δεν έχουν τον χρόνο να "ωριμάσουν" μέσα από τον σχολιασμό. Για να ενθαρρύνουμε τον σχολιασμό των εργασιών έχουμε δύο ενδιάμεσα παραδοτέα τα οποία έχουν σημαντικό ποσοστό της βαθμολογίας.

* Interactive visualization: [Processing](http://www.processing.org) or [D3JS](https://d3js.org/) visualization, Demos: [Processing Exhibition](https://processing.org/exhibition/), [Information aesthetics](http://infosthetics.com/)  [Rocketgraph](https://rocketgraph.com/marketplace), [WeFeelFine](http://wefeelfine.org/), [TenByTen](TenByTen)
* Multimedia system maintenance and updates: [Video analytics](http://www.socialskip.org), [Twitter visualization](http://www.flutrack.org), [Geographic System](https://www.mapito.org/home)
* New media applications: [video games](https://fold.cm/read/juliannalongo/playing-the-news-GqeAYpXv) and [news] (https://insidestory.gr/article/newsgames?token=306B235VC4), [Cultural analytics](http://lab.softwarestudies.com/p/software-for-digital-humanities.html), [Virtual Reality Application](https://developers.google.com/vr/), [Augmented Reality Applications](https://drive.google.com/open?id=1LA3NURsgBpCODXi38n3hxpG27IJ3TqBL3iKW-4nWoko), [Unreal Engine applications] (https://www.dropbox.com/s/ew9tj2q28b1u81c/New%20media%20applications.docx?dl=0)


Η παράδοση των εργασιών γίνεται μόνο στο github, τα επισυναπτόμενα σε email διαγράφονται χωρίς να διαβαστούν, για την εκμάθηση του συστήματος github προτείνονται τα παρακάτω:

[GitHub Guides](https://guides.github.com)

[How to Use Git and GitHub](https://www.udacity.com/course/ud775)

[Βίντεο](https://www.youtube.com/watch?v=hvCRkCm5uiI&feature=youtu.be) με οδηγίες για την εγγραφή και χρήση του Github στο μάθημα Κινητά και Κοινωνικά Μέσα που θα σας φανούν χρήσιμες και στο μάθημα Πολυμέσα.

### 0. Μπόνους δύο βαθμοί, *A: 26 Οκτωβρίου*, *B: 21 Ιανουαρίου*

Δημιουργήστε ένα αντίγραφο (fork) της ιστοσελίδας του βιβλίου του μαθήματος: https://github.com/pibook/pibookgr και προσθέστε (commit+pull request) ένα ή περισσότερα από τα παρακάτω, A: 1) δέκα νέες εικόνες, 2) δέκα νέες παραθέσεις, 3) πέντε νέα διαδραστικά παραδείγματα, B: 1) μια νέα μελέτη περίπτωσης, 2) μια νέα βιογραφία. Η βαθμολόγηση θα γίνει με βάση την ποιότητα και συμβατότητα με το περιεχόμενο που υπάρχει ήδη (=απαιτείται προσεκτική μελέτη του περιεχομένου) και όχι με βάση την ποσότητα της συνεισφοράς. 

### 1. Δήλωση και δέσμευση θέματος, *12 Οκτωβρίου*

Μικρές αλλαγές στο θέμα στην διάρκεια του εξαμήνου για την αντιμετώπιση τεκμηριωμένων και αναπάντεχων αντικειμενικών προβλημάτων βαθμολογούνται θετικά. Μεγάλες ατεκμηρίωτες αλλαγές για αδικαιολόγητους προσωπικούς λόγους βαθμολογούνται αρνητικά. Η δήλωση θέματος γίνεται προσωπικά στον διδάσκοντα στις ώρες του μαθήματος ή στους βοηθούς του μαθήματος ηλεκτρονικά και συνοδεύεται από την δημιουργία της σελίδας φοιτητή σύμφωνα με τις οδηγίες.

### 2. Παρουσίαση πρωτοτύπου της εφαρμογής (20%),  *9 Νοεμβρίου*

Προδιαγραφές, αρχικός σχεδιασμός εφαρμογής, εγκατάσταση εργαλείων ανάπτυξης και τρέξιμο/αλλαγές σε υπάρχοντα παραδείγματα. Οι εργασίες θα πρέπει να παρουσιάσουν ένα αρχικό δείγμα δουλειάς το οποίο να λειτουργεί σύμφωνα με την τεχνολογία και τον σχεδιασμό που έχει οριστεί στο προηγούμενο παραδοτέο. Η γραπτή αναφορά θα πρέπει να περιέχει σύντομο κείμενο και ενδεικτικές οθόνες που περιγράφουν και τεκμηριώνουν τις παραπάνω ενέργειες.

### 3. Τελική παρουσίαση έργου για σχολιασμό και βελτιώσεις (20%), *7 Δεκεμβρίου*

Οι φοιτητές πρέπει να παρουσιάσουν το τελικό λογισμικό-αποτελέσματα και ένα τελικό πρόχειρο της αναφοράς, ώστε να πάρουν σχόλια για την βελτίωση του τελικού έργου και την σωστή παράδοση της τελικής αναφοράς. Η γραπτή αναφορά θα πρέπει να περιέχει σύντομο κείμενο και ενδεικτικές οθόνες που περιγράφουν και τεκμηριώνουν τις παραπάνω ενέργειες.

### 4. Τελική γραπτή αναφορά (20%), *21 Ιανουαρίου*

Η τελική αναφορά πρέπει να περιλαμβάνει τις παρακάτω ενότητες: τίτλο, σύνοψη, εισαγωγή, επιλογή εργαλείων, διαδικασία ανάπτυξης, διάγραμμα λειτουργίας συστήματος, ενδεικτικές οθόνες, συμπεράσματα και αναφορές σε σχετικές-παρόμοιες εργασίες. Θα πρέπει να περιγράφεται σε ποια σχετική εργασία βασίζεται ο κώδικας και ποιες αλλαγές έγιναν. Η τελική αναφορά μπορεί να αποτελείται από τα διορθωμένα προηγούμενα παραδοτέα με όσες αλλαγές έγιναν και την προσθήκη τίτλου, σύνοψης, συμπερασμάτων. Συνολικά θα πρέπει να είναι 500-1000 λέξεις. 

**Ολα τα παραδοτέα θα πρέπει να γράφονται στην ίδια σελίδα στον φάκελο σας με όνομα φακέλου και αρχείου τον ΑΜ σας π.χ., 2010xxx.md, με κείμενο και εικόνες σε μορφή github markdown και όχι με επισυναπτόμενα αρχεία άλλου τύπου. Οι τελικές αναφορές που δεν βρίσκονται στην σωστή θέση πριν την προθεσμία δεν βαθμολογούνται.**


##Syllabus

**Περιγραφή:** Πολυμέσα και διάδραση: Ορισμός και ιστορική εξέλιξη, Πέντε επίπεδα σχεδίασης πολυμέσων, Τεχνολογίες πολυμέσων, Εικόνες, Βίντεο, Κείμενο, Είσοδος δεδομένων, Παρουσίαση της σχεδίασης, Ηχος, Γραφικά και αλγόριθμοι, Σύγχρονες εφαρμογές πολυμέσων, Πολυμέσα και πολιτισμός-τέχνη.

**Προαπαιτούμενα:** Εισαγωγή στον προγραμματισμό, Αντικειμενοστραφής προγραμματισμός, Επικοινωνία Ανθρώπου-Υπολογιστή, (Αλγόριθμοι, Τεχνολογίες Διαδικτύου), USB key ([Learning Processing Examples](https://github.com/shiffman/LearningProcessing), Learning Processing book).

**Στόχος:** Ο σκοπός του μαθήματος είναι η μελέτη της θεωρίας και η πρακτική εξάσκηση στην ανάπτυξη των πολυμέσων. Η θεωρία και το υποχρεωτικό project καλύπτουν πολλές διαφορετικές περιοχές εφαρμογών με έμφαση σε επίκαιρες εφαρμογές όπως οι εκπαιδευτικές εφαρμογές, οι ψηφιακές συλλογές, και οι ψυχαγωγικές εφαρμογές.

**Μέθοδος διδασκαλίας:** Διαλέξεις, demos, project.

**Ηλεκτρονικά φροντιστήρια / Απορίες:** Αν η απορία που έχετε δεν έχει ήδη απαντηθεί στα issues του github (δεξιά το κουμπάκι issues με το θαυμαστικό), τότε μπορείτε να δημιουργήσετε ένα νέο issue στο οποίο θα θέτετε το ερώτημά σας.  Σε κάθε περίπτωση, ο καλύτερος χώρος για να πάρετε σαφή απάντηση σε ερώτημά σας είναι μέσα στην τάξη. Ερωτήσεις που έχουν απαντηθεί ήδη στις παραπάνω περιοχές θα αγνοούνται. 

**Βοηθοί μαθήματος(Διδακτορικοί Φοιτητές):** Βαρβάρα Γαρνέλη: c13garn@ionio.gr, Διογένης Αλεξανδράκης (e-learning): c15alex@ionio.gr

**Βιβλίο μαθήματος:** 

* Πολυμέσα Θεωρία και Πράξη", Steinmetz Ralf, 2002, Α. Γκιούρδα & ΣΙΑ ΟΕ, ISBN: 978-960-512-330-7 
* [Multimedia: from Wagner to Virtual Reality](http://www.w2vr.com/contents.html)
* [Ο Προγραμματισμός της Διάδρασης](http://www.pibook.gr)

**Βαθμολογία:** 60% project, 40% Τελική εξέταση

**Σχετικές σελίδες για τα Πολυμέσα:**

Library:
* http://www.processing.org/exhibition/
* https://www.coursera.org/course/digitalmedia
* http://d3js.org/
* https://www.udacity.com/course/ud507
* http://leafletjs.com/
* http://simile-widgets.org/exhibit/
* http://nbviewer.jupyter.org/github/ptwobrussell/Mining-the-Social-Web-2nd-Edition/tree/master/ipynb/

Books:
* The Elements of User Experience: User-Centered Design for the Web, by Jesse James Garrett, Peachpit Press (2002)
* Getting Started with Processing, Casey Reas and Ben Fry (2010)
* Learning Processing: A Beginner's Guide to Programming Images, Animation, and Interaction, by Daniel Shiffman, Morgan Kaufmann (2008)
* Multimedia: From Wagner to Virtual Reality

Videos:
* [Jonathan Harris collects stories](http://www.ted.com/talks/jonathan_harris_collects_stories?language=en)
artist Jonathan Harris discusses his latest projects, which involve collecting stories: his own, strangers', and stories collected from the Internet, including his amazing "We Feel Fine."
* [Golan Levin on software (as) art](http://www.ted.com/talks/golan_levin_on_software_as_art)
Engineer and artist Golan Levin pushes the boundaries of what’s possible with audiovisuals and technology. In an amazing TED display, he shows two programs he wrote to perform his original compositions. 

Additional Links:
* [OpenProcessing](http://www.openprocessing.org/) offers code

